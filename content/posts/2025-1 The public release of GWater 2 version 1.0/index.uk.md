---
title: "Публічний реліз GWater 2 версії 1.0"
date: 2025-01-13
draft: false
description: "Публічний реліз GWater 2 версії 1.0"
summary: "Більше ніж півтора року тому, у червні 2023 року, Meetric почав із нуля розробку та переосмислення свого попереднього аддона, що додавав динамічну воду."
tags: ["news", "Global Matter"]
authors:
  - "dendi85"
---

---

Більше ніж півтора року тому, у червні 2023 року, Meetric почав із нуля розробку та переосмислення свого попереднього аддона, що додавав динамічну воду. Протягом тривалого часу прогрес розробки регулярно публікувався на його YouTube-каналі, а доступ до ранньої версії надавався через Patreon і Boosty. 11 січня 2025 року у майстерні вийшла фінальна версія GWater 2.

GWater 2 повністю перевершує попередній аддон за всіма параметрами. Тепер рідини виглядають не як безліч змішуваних квадратів, а як більш реалістичні окремі краплі, що можуть безшовно об’єднуватися. Зросла продуктивність, користувацький інтерфейс став приємнішим і отримав звуки, з’явилося багато налаштувань, можливість зберігати пресети тощо.

З кожною новою демонстрацією напрацювань і публікацією аддонів у майстерні Meetric продовжує показувати себе як надзвичайно перспективного й авторитетного розробника. Випуск свого чергового magnum opus за такий короткий термін демонструє його також як чесну людину, яка не має наміру безкінечно викачувати гроші зі своїх платформ. Не варто забувати й про те, що в розробці GWater 2 Meetric допомагали не лише фінансово, а й окремими напрацюваннями та кодом. Усі заслуги тих, хто так чи інакше допоміг, зазначені в меню аддона.

> [Аддон у майстерні](https://steamcommunity.com/sharedfiles/filedetails/?id=3403736992)<br/>
> [Проєкт на GitHub](https://github.com/meetric1/gwater2)<br/>
> [Meetric в Steam](https://steamcommunity.com/id/Meetric)<br/>
> [DenDi85 зберігає авторство доповіді](https://steamcommunity.com/profiles/76561198393560436/)<br/>