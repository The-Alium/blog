---
title: "Про смерть Віктора Антонова"
date: 2025-02-17
draft: false
description: "Про смерть Віктора Антонова"
summary: "Художній дизайн гри має важливе значення для створення її атмосфери та впливає на сприйняття гравця."
tags: ["news", "Global Matter"]
authors:
  - "dendi85"
---

---

Художній дизайн гри має важливе значення для створення її атмосфери та впливає на сприйняття гравця. Люди, здатні формувати його в чітку концепцію з окремими виразними елементами та втілювати ці концепції в життя, є надзвичайно цінними для ігрової індустрії. На жаль, втрата такого талановитого фахівця, який здатен не лише бачити загальну картину, а й реалізовувати її в найдрібніших деталях, стає непоправною втратою для дуже багатьох людей.

Шістнадцятого лютого 2025 року стало відомо про смерть головного арт-дизайнера Half-Life 2, Half-Life 2: Lost Coast, автора дизайнерських рішень Counter-Strike: Source Віктора Антонова. Про це спершу повідомила компанія Eschatology Entertainment, одним із засновників якої був Віктор Антонов. Компанія опублікувала допис у LinkedIn, у якому підтвердила смерть 9 лютого, не зазначивши причин. Eschatology Entertainment заявила, що ще очікує на офіційні документи. Багато інших розробників також висловили співчуття та поділилися своїм досвідом роботи з Антоновим у коментарях до публікації або у власних соціальних мережах; зокрема Марк Лейдлоу опублікував історію в Instagram.

Діяльність Віктора Антонова обмежувалася однією галуззю, у якій він завжди досягав успіху, — артдизайном. Завдяки унікальному баченню, заснованому на індустріалізації та архітектурі Східної Європи, Half-Life 2 набула візуального стилю, що ідеально відповідав її сетингу й досі використовується нами під час створення контенту в Garry's Mod.

Хоча багато людей і не знали Антонова особисто, він зробив вагомий внесок і залишив величезну спадщину, яку ми бачимо перед очима щодня.

> [Стаття PC Gamer](https://www.pcgamer.com/gaming-industry/viktor-antonov-the-visionary-artist-who-defined-half-life-2-and-dishonored-has-died/)<br/>
> [Публікація Eschatology Entertainment у LinkedIn](https://www.linkedin.com/posts/eschatology-entertainment_its-hard-to-say-goodbye-to-colleagues-its-activity-7296883446667177984--COP/?utm_source=share&amp;amp;utm_medium=member_android&amp;amp;rcm=ACoAAAGKgkgBAOVY8Y5QGfavSjX0Xx5EAfD5LNg)<br/>
> [Публікація LambdaGeneration зі скріншотом історії Марка Лейдлоу](https://x.com/LambdaGen/status/1890944782370791719)<br/>
> [DenDi85 зберігає авторство доповіді](https://steamcommunity.com/profiles/76561198393560436/)<br/>