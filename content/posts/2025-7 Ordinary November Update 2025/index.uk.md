---
title: "Звичайне листопадове оновлення 2025"
date: 2025-11-12
description: "Звичайне листопадове оновлення 2025"
summary: "Можна з упевненістю сказати, що оновлення від 12 листопада 2025 року для Garry's Mod стане останнім цього року."
tags: ["news", "Global Matter"]
authors:
  - "dendi85"
---

---

Можна з упевненістю сказати, що оновлення від 12 листопада 2025 року для Garry's Mod стане останнім цього року. Воно додає невелику кількість дрібних нововведень і велику кількість ще дрібніших виправлень різних помилок.

У гру внесено багато змін щодо NPC: Комбайни тепер не ставатимуть у Т-позу під час використання пістолетів, для них також додано анімації стрільби з ракетниці, а для Спротиву, окрім анімацій стрільби з ракетниці, запроваджено анімації для арбалета. Тепер Кляйнеру, Ілаю, Магнуссону, Моссман і Бріну можна видавати зброю під час спавну. До спавн-меню додано зламану міну Спротиву, а також внесено багато функцій на Lua для NPC.

Для шейдера води (Water) запроваджено деякі графічні покращення, завдяки одному з яких на gm_construct у воді відображається 3D-скайбокс. Для брашів реалізовано шейдер Lightmapped_4WayBlend, який дозволяє в текстурі змішувати одразу 4 зображення.

Покращено відображення нелатинських символів у шрифтах, що використовуються в Sandbox. Додано консольну команду sv_pause_sp, яка дозволяє не ставити сервер на паузу в одиночній грі. У позері обличчя тепер є кнопка, що дозволяє встановлювати випадкові значення для кожної категорії елементів обличчя.

Попри об’ємний список різних змін, доповнень і покращень, це оновлення поступається попередньому за значущістю — що цілком очікувано. Запровадження контенту Counter-Strike: Source було настільки важливою подією, що перевершити його хіба що зможе повноцінний перенос гри на x64. Втім, гра й надалі стає кращою, а зміни листопадового оновлення цьому сприяють.

> [Офіційний пост у центрі спільноти](https://store.steampowered.com/news/app/4000/view/596290731586358288?)<br/>
> [Повний список змін в офіційному девблозі розробників](https://gmod.facepunch.com/news/november-2025-update)<br/>
> [DenDi85 зберігає авторство доповіді](https://steamcommunity.com/profiles/76561198393560436/)<br/>