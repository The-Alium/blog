---
title: "Функціонал Steam доламався"
date: 2026-01-26
description: "У статті описані фактори, які спонукали нас перейти на власний сайт."
tags: ["news", "Local Matter"]
authors:
  - "Erick_Maksimets"
---

---

Роками Steam надавав користувачам інструменти для організації своїх спільнот у вигляді груп безпосередньо в браузері свого цифрового магазину. Valve всіляко намагалася розширювати функціонал Steam, щоб закріпити своє домінування на ринку відеоігор і таким чином не давати користувачам взаємодіяти з іншими платформами. Згодом, коли стало зрозуміло, що інші цифрові магазини комп’ютерних ігор, такі як Epic Games Store або Microsoft Store, не здатні похитнути монополію Steam, Valve усвідомила, що ринок під контролем і особливих зусиль докладати не потрібно — це дійшло до часткової відмови від підтримки різного функціоналу спільнот Steam.

Колись Steam був настільки фундаментальною платформою, що створення груп у ньому вважалося нормою. Аліумська спільнота роками користувалася функціями оповіщення про події, поки на початку 2020-х Valve не зламали їх. Майже весь час свого існування Аліумська спільнота використовувала інструменти обговорень, але за останні два роки їхній стан суттєво погіршився — публікації почали застрягати на нескінченній перевірці на підозрілі посилання. У 2025 році ситуацію ще більше погіршила поломка оголошень, через що ми не змогли їх публікувати: так само як і обговорення, вони почали відправлятися на безкінечну перевірку. У 2026 році терпіння лопнуло, і ми вирішили перенести цей функціонал на власний сайт. Там тепер публікуватимуться оголошення, оновлюватиметься таблиця виконавчого складу, буде перенесено опис із гайдом на вступ, а в майбутньому, можливо, також з’явиться окрема сторінка для актуальних концепцій. Коротко кажучи, сайт дозволяє зробити все працездатним і красиво оформленим — того, що Steam нам більше запропонувати не може.

Discord, попри те що через нього відбувається більшість нашої комунікації, викликає серйозні сумніви щодо своєї якості. Різні мікротранзакції, погана оптимізація та обмеження на надсилання файлів можуть суттєво обмежувати свободу розробки, до якої ми прагнемо. Я знаю, що Steam запозичував у Discord ідеї для оновлень спільнот, але після свого невдалого експерименту та спроби знищити конкурента у вигляді цієї соціальної мережі на конкуренцію було покладено болт гігантських масштабів. Відповідно, впевненості в тому, що Steam спробує докласти хоча б мінімальних зусиль до підтримки свого дітища, немає. Втім, якщо Steam відновить свій функціонал, ми продовжимо там публікуватися.

Сайт ще не повністю завершений: ми продовжуємо переносити старі доповіді та записи — потрібно розуміти, що за ці роки їх було написано дуже багато. Разом із перенесенням старих оголошень будуть додані переклади українською мовою. Згодом, імовірно, з’являться й інші цікаві речі, з якими можна буде взаємодіяти на сайті. Поки що він призначений для збереження записів. Відтепер усі посібники з доповідями й записами різними мовами в Steam не підтримуються.

> [Alium.p1ka.eu — Наш сайт](https://alium.p1ka.eu/)