---
title: "Березневе оновлення 2025 у Garry's Mod"
date: 2025-03-26
draft: false
description: "Березневе оновлення 2025 у Garry's Mod"
tags: ["news", "Global Matter"]
authors:
  - "dendi85"
---

---

Garry's Mod продовжує тримати планку в 1–2 оновлення на рік. Двадцять шостого березня виходить перше оновлення у 2025 році.

У гру прийшло багато змін, пов'язаних із Portal 2: було додано численні ентіті, розставлено точки появи гравців на кооперативних картах і додано іконки для кожної карти. У вкладку з NPC додали зламані та безпечні кульові міни, а також ворожого повстанця — він слугує прикладом для розробників. На прохання розробників Klaus Veen's Treason було додано можливість монтувати контент їхньої гри в Garry's Mod. У консоль додали кнопку, яка дозволяє вмикати технічне відображення різних елементів, наприклад ігрового інтерфейсу.

Для розробників до інструментарію додали 14 нових ентіті та оновили 4 ентіті, більшість із яких було взято з Counter-Strike: Global Offensive або Team Fortress 2. Уведено багато змін, пов'язаних із шейдерами та звуками. У Hammer Editor збільшили ліміт кількості брашів з 16384 до 65535, додали деякі команди для компілятора. Тепер у Hammer Editor за замовчуванням монтується весь контент із папки 'addons' і це можна вимкнути командою '-noaddons'. Одне з найважливіших технічних змін усього березневого оновлення — було відновлено шейдер 'JellyFish'.

Це не повний список змін у березневому оновленні. На сторінці Facepunch представлено великий перелік як технічних нововведень і покращень, так і змін, які видно безпосередньо в грі. Втім, навряд чи ці правки виходять за межі звичайних Quality Of Life-покращень.

> [Повний список змін в офіційному девблозі розробників](https://gmod.facepunch.com/news/march-2025-update)<br/>
> [Офіційний пост у центрі спільноти](https://store.steampowered.com/news/app/4000/view/521961040610590764)<br/>
> [DenDi85 зберігає авторство доповіді](https://steamcommunity.com/profiles/76561198393560436/)<br/>